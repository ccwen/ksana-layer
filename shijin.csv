title,詩經
關雎,關關雎鳩、在河之洲。窈窕淑女、君子好逑。\n參差荇菜、左右流之。窈窕淑女、寤寐求之。求之不得、寤寐思服。悠哉悠哉、輾轉反側。\n參差荇菜、左右采之。窈窕淑女、琴瑟友之。參差荇菜、左右芼之。窈窕淑女、鍾鼓樂之。
桃夭,桃之夭夭、灼灼其華。之子于歸、宜其室家。\n桃之夭夭、有蕡其實。之子于歸、宜其家室。\n桃之夭夭、其葉蓁蓁。之子于歸、宜其家人。
摽有梅,摽有梅、其實七兮。求我庶士、迨其吉兮。\n摽有梅、其實三兮。求我庶士、迨其今兮。\n摽有梅、頃筐塈之。求我庶士、迨其謂之。
蒹葭,蒹葭蒼蒼、白露為霜。所謂伊人、在水一方。遡洄從之、道阻且長。遡遊從之、宛在水中央。
碩人,手如柔荑。膚如凝脂。領如蝤蠐。齒如瓠犀。螓首蛾眉。巧笑倩兮。美目盼兮。
小旻,不敢暴虎、不敢馮河。人知其一、莫知其他。戰戰兢兢、如臨深淵、如履薄冰。